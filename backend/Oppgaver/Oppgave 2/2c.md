## Oppgave 2c) - Hamster-BMI⚽ (Django Model properties)

Det er fint at vi holder orden på hamsterens vekt, men det sier egentlig ingenting om hvor _sunn_ hamsteren er. En
kraftig hamster kan veie mye uten at den regnes som overvektig. Det beste vil være å beregne hamsterens BMI.

Django Models kan ha såkalte [properties](https://docs.djangoproject.com/en/4.0/topics/db/models/#model-methods). Dette
er attributter som er avledet fra andre attributter. De kan ikke endres direkte (som i admin-panelet), nettopp fordi de
er definert gjennom verdiene til andre attributter. Om verdiene til de andre attributtene blir endret, vil
property-verdien endres automatisk.

Gi WeightRecordModel en `hamster_bmi`-property som beregner hamsterens BMI. 

Formelen for å beregne BMI er:

```
BMI = vekt / høyde^2
```

Vekten må være i kg, og høyden må være i meter. Dermed må du først
- Konvertere hamsterens høyde fra cm -> m og
- Konvertere hamsterens vekt fra g -> kg

Send en request til `/hamsters/weight_records`-endepunktet og kontroller at alt ser riktig ut!

> Hint: Du kan runde flyttall til f.eks. 2 desimaler med Pythons [round()-funksjon](https://www.w3schools.com/python/ref_func_round.asp)