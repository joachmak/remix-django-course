### Oppgave 1d) - Views / ViewSets

Kort oppsummert er et Django `View` stedet der all din egendefinert logikk befinner seg. Når vi sender en request til et endepunkt, er det metodene inni view-et som blir kjørt. Her kan vi...
- Hente ut og filtrere data (ved hjelp av serializeren)
- Sørge for at riktige felter blir returnert (igjen ved hjelp av serializeren)
- Sørge for at eventuell data som blir sendt sammen med requesten (om det er en POST, PUT, PATCH eller DELETE request) er riktig i forhold til modellen vår (IGJEN ved hjelp av serializeren)
- Deklarere eventuell "custom logikk"
- Helt til slutt - returnere en passende respons til klienten

Vanligvis definerer vi 1 view for hver type request. For endepunktet `/hamsters/` kan vi ha 1 view som håndterer GET requests, 1 som håndterer POST requests, 1 som håndterer PUT requests, osv. for hver type request. Django Rest Framework gjør dette lettere for oss. Istedenfor å definere f.eks. 8 ulike views for ett endepunkt, kan vi definere 1 såkalt `ViewSet` som håndterer alle typer requests (GET, POST, PUT, PATCH, ...) for et endepunkt. Se gjerne over [Djangos ViewSet-dokumentasjon](https://www.django-rest-framework.org/api-guide/viewsets/).

Det finnes ulike typer ViewSets. Vi kan deklarere et `ModelViewSet` som lar oss definere 
- Såkalt `queryset`, som er datasettet som endepunktet opererer på
- Serializeren som skal brukes for filtrere / validere datasettet
- Såkalte `permission classes` som kan styre hvem som har tilgang til å gjøre hva med dataen i datasettet

Dersom vi definerer disse feltene, vil ModelViewSet automatisk håndtere alle typer requests for oss. Dersom vi ønsker å definere logikken selv, må ViewSet-klassen vår [arve](https://www.w3schools.com/python/python_inheritance.asp) fra `GenericViewSet`, og ulike typer _mixins_. For hver type request vi ønsker å håndtere må vi arve fra tilsvarende _mixin_. 

Vi ønsker å håndtere GET requests i endepunktet --> ViewSet-klassen vår må arve fra `mixins.ListModelMixin`.<br />
Vi ønsker å håndtere POST requests i endepunktet --> ViewSet-klassen vår må arve fra `mixins.CreateModelMixin`.<br />
Vi ønsker å håndtere PUT requests i endepunktet --> ViewSet-klassen vår må arve fra `mixins.UpdateModelMixin`.

Se Djangos [oversikt over mixins](https://www.django-rest-framework.org/api-guide/generic-views/#mixins).

For å bli kjent med bruk av serializers, skal vi i denne oppgaven lage et ViewSet som arver fra `GenericViewSet` (ikke bruk `ModelViewSet` i dette kurset. Det abstraherer for mye til at det skal være _lærerikt_).

1. Gå til mappen [../../hamsterapp/views](../../hamsterapp/views) og lag en ny fil som du kaller `weight_records.py`.
2. Inni filen skal du lage en `WeightRecordViewSet` som implementerer metodene `list()`, `retrieve()`, `create()`, `destroy()` og `update()`.

> Hint:<br />
>1. Du kan hente ut 1 objekt fra datasettet (queryset) med metoden `get_object_or_404` som enten returnerer et objekt fra databasen, eller gir en exception dersom objektet ikke ble funnet. Metoden importeres fra `django.shortcuts`. [Les mer om metoden her](https://docs.djangoproject.com/en/4.0/topics/http/shortcuts/#get-object-or-404).
>2. Se hvordan HamsterViewSet er implementert i [../../hamsterapp/views/hamsters.py](../../hamsterapp/views/hamsters.py).

